# Two-seconds-sound

*Αυτός ο τρόπος του να ακούς ,δεν ήταν δυνατός δίχως να παραιτηθείς από δικά σου  
συναισθήματα*  

Ο αρχικός ήχος (διάρκειας 2 sec) προέρχεται από ηχογαβάθες, γκονγκ, ήχους που
χρησιμοποιούνται στο Θιβέτ για να θεραπεύσουν ασθένειες. Η επανάληψη του ήχου στο
ηχητικό αρχείο διάρκειας ενός λεπτού, έγινε τροποποιώντας το σε ένταση. Τεμάχισα τον
ήχο σε μικρότερα κομμάτια, πειραματίστηκα να αλλάξω σειρά, ρυθμίζοντας το pitch την
τονικότητα και χρησιμοποιώντας, ως εφέ, το classic reverb. Χρησιμοποίησα τα ψηφιακά
εργαλεία Adobe audition και Paul stretch προκειμένου να στρετσάρω τον ήχο.   
  
Με αφορμή την παραπάνω φράση του Ελίας Κανέτι στο βιβλίο του με τίτλο Ο πυρσός στο
αυτί σκέφτομαι να ενσωματώσω προφορικές αφηγήσεις που αφορούν μνήμες και
αναμνήσεις, τις ιστορίες κατοίκων της Καλαμαριάς και της Τούμπας που ήρθαν στη
Θεσσαλονίκη ως πρόσφυγες από τον Πόντο το 1921. 

Οι ιστορίες τους ενσωμάτωναν το στοιχείο της επανάληψης. «Η μία επανάληψη έμοιαζε με
την άλλη ,τα πάντα ήταν επανάληψη. Οι ήχοι από τους οποίους δεν μπορούσες να
ελευθερωθείς , αποτελούνταν από επανάληψη……..» αναφέρει ο Κανέτι.  

Αυτό ένοιωσα ακούγοντας τις ιστορίες τους.  

Για την συνέχεια της εργασίας και ειδικά στο κομμάτι της διάδρασης του θεατή με τον ήχο,
νομίζω ότι θα με βοηθήσει η αναφορά σας στο έργο του Shannοn που εξετάζει πόση
πληροφορία μπορεί να ξεκινήσει από το σημείο Α και να φθάσει στο σημείο Β χωρίς
σφάλματα. Η επιθυμητή πληροφορία είναι το &quot;σήμα&quot;. Η ανεπιθύμητη είναι τα &quot;παράσιτα&quot;
ή ο &quot;θόρυβος&quot;.   

Στα μοναστήρια του Θιβέτ, μοναχοί «θεραπεύουν» σωματικές ασθένειες παίζοντας
ηχογαβάθες , γκονγκ και διάφορα άλλα κρουστά.   

Την ανθρώπινη δυσκολία που περιγράφεται στις προφορικές αφηγήσεις, συνοδεύουν ήχοι,
που εύχομαι να μπορούσαν να έχουν ένα θεραπευτικό χαρακτήρα. Με άλλα λόγια,
πρόσθεσα τους θιβετιανούς ήχους σαν μια ευχή προς τον άνθρωπο που πάσχει.


<audio controls="controls">
  <source type="audio/mp3" src="./One_Minute.wav"></source>
  <source type="audio/ogg" src="./One_Minute.ogg"></source>
  <p>Your browser does not support the audio element.</p>
</audio>
